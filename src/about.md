---
title: Sobre aquesta pàgina
layout: about.njk
name: 
---

Era una vesprada asolellada. Estava sol a la vora del riu, mirant les garces, quan se'm va acostar un xiquet del poble i, mantenint la distància, em va dir: 

«Senyor...»

Jo vaig fer com si no el sentira. Va continuar:

«Es veritat, senyor, el que diuen? Que no du ni un mes que està subscrit a Filmin i se'l coneix pel poble com "el loco de les pel·lícules". És veritat que va passenjant-se pels carrers murmurant coses en francés inventat? I que no para de pegar la tabarra amb un tal Pasolini?»

Vaig respirar amb calma. Vaig girar el coll i me'l vaig mirar amb severitat. Finalment vaig dir:

«Xiquet insolent, hom no tria ser un cinèfil, ans l'esperit del cine t'escull. No és hom mai digne de la companyia de Jean-Luc Godard, de Federico Fellini, d'Akira Kurosawa! La gent vulgar d'este poble no està preparada per a LA EXPERIÈNCIA, perquè no ha estat tocada per la musa del sèptim art. I tu TAMPOC ho estàs.»

El xiquet em va mirar en silenci. Va fer mitja volta i va desapareixer. Jo vaig dirigir la vista de nou a les ones que es propagaven en la superficie de l'aigua. Gaudint, una vegada més, de la felicitat que duen les coses simples.